{"1":{"1":"Yaong buhat sa pasimula, yaong aming narinig, yaong nakita ng aming mga mata, yaong aming namasdan, at nahipo ng aming mga kamay, tungkol sa salita ng buhay","2":"(at ang buhay ay nahayag, at aming nakita, at pinatotohanan, at sa inyo\u2019y aming ibinabalita ang buhay, ang buhay na walang hanggan, na kasama ng Ama at sa atin ay nahayag);","3":"Yaong aming nakita at narinig ay siya rin naming ibinabalita sa inyo, upang kayo naman ay magkaroon ng pakikisama sa amin: oo, at tayo ay may pakikisama sa Ama, at sa kaniyang Anak na si Jesucristo:","4":"At ang mga bagay na ito ay aming isinusulat, upang ang ating kagalakan ay malubos.","5":"At ito ang pasabing aming narinig sa kaniya at sa inyo'y aming ibinabalita, na ang Dios ay ilaw, at sa kaniya'y walang anomang kadiliman.","6":"Kung sinasabi nating tayo\u2019y may pakikisama sa kaniya at nagsisilakad tayo sa kadiliman, ay nangagbubulaan tayo, at hindi tayo nagsisigawa ng katotohanan:","7":"Nguni\u2019t kung tayo\u2019y nagsisilakad sa liwanag, na gaya niyang nasa liwanag, ay may pakikisama tayo sa isa\u2019t isa, at nililinis tayo ng dugo ni Jesus na kaniyang Anak sa lahat ng kasalanan.","8":"Kung sinasabi nating tayo\u2019y walang kasalanan, ay ating dinadaya ang ating sarili, at ang katotohanan ay wala sa atin.","9":"Kung ipinahahayag natin ang ating mga kasalanan, ay tapat at banal siya na tayo\u2019y patatawarin sa ating mga kasalanan, at tayo\u2019y lilinisin sa lahat ng kalikuan.","10":"Kung sinasabi nating tayo\u2019y hindi nangagkasala, ay ating ginagawang sinungaling siya, at ang kaniyang salita ay wala sa atin."},"2":{"1":"Mumunti kong mga anak, ang mga bagay na ito ay isinusulat ko sa inyo upang kayo\u2019y huwag mangagkasala. At kung ang sinoman ay magkasala, ay may Tagapamagitan tayo sa Ama, si Jesucristo ang matuwid:","2":"At siya ang pampalubag-loob sa ating mga kasalanan; at hindi lamang sa ating mga kasalanan, kundi ng sa buong sanglibutan din naman.","3":"At sa ganito\u2019y nalalaman natin na siya\u2019y ating nakikilala, kung tinutupad natin ang kaniyang mga utos.","4":"Ang nagsasabing, Nakikilala ko siya, at hindi tumutupad ng kaniyang mga utos, ay sinungaling, at ang katotohanan ay wala sa kaniya;","5":"Datapuwa't ang sinomang tumutupad ng kaniyang salita, tunay na sa kaniya ay naging sakdal ang pagibig ng Dios. Dahil dito'y nalalaman nating tayo'y nasa kaniya:","6":"Ang nagsasabing siya\u2019y nananahan sa kaniya ay nararapat din namang lumakad na gaya ng inilakad niya.","7":"Mga minamahal, wala akong isinusulat sa inyo na anomang bagong utos, kundi ang dating utos na nasa inyo buhat nang pasimula; ang dating utos ay ang salita na inyong narinig.","8":"Muli, isang bagong utos ang isinusulat ko sa inyo, bagay na tunay sa kaniya at sa inyo; sapagka\u2019t ang kadiliman ay lumilipas, at ang tunay na ilaw ay lumiliwanag na.","9":"Ang nagsasabing siya\u2019y nasa liwanag at napopoot sa kaniyang kapatid, ay nasa kadiliman pa hanggang ngayon.","10":"Ang umiibig sa kaniyang kapatid ay nananahan sa liwanag, at sa kaniya\u2019y walang anomang kadahilanang ikatitisod.","11":"Nguni\u2019t ang napopoot sa kaniyang kapatid ay nasa kadiliman, at lumalakad sa kadiliman, at hindi niya nalalaman kung saan siya naparoroon, sapagka\u2019t ang kaniyang mga mata ay binulag ng kadiliman.","12":"Kayo\u2019y sinusulatan ko, mumunti kong mga anak, sapagka\u2019t ipinatawad sa inyo ang inyong mga kasalanan dahil sa kaniyang pangalan.","13":"Kayo\u2019y sinusulatan ko, mga ama, sapagka\u2019t inyong nakikilala yaong buhat nang pasimula ay siya na. Kayo\u2019y sinusulatan ko, mga binata, sapagka\u2019t inyong dinaig ang masama. Kayo\u2019y aking sinulatan, mumunting mga anak, sapagka\u2019t inyong nakikilala ang Ama.","14":"Kayo'y aking sinulatan, mga ama, sapagka't inyong nakikilala yaong buhat pa nang pasimula ay siya na. Kayo'y aking sinulatan, mga binata, sapagka't kayo'y malalakas, at ang salita ng Dios ay nananahan sa inyo, at inyong dinaig ang masama.","15":"Huwag ninyong ibigin ang sanglibutan, ni ang mga bagay na nasa sanglibutan. Kung ang sinoman ay umiibig sa sanglibutan, ay wala sa kaniya ang pagibig ng Ama.","16":"Sapagka\u2019t ang lahat na nangasa sanglibutan, ang masamang pita ng laman at ang masamang pita ng mga mata at ang kapalaluan sa buhay, ay hindi mula sa Ama, kundi sa sanglibutan.","17":"At ang sanglibutan ay lumilipas, at ang masamang pita niyaon; datapuwa't ang gumagawa ng kalooban ng Dios ay nananahan magpakailan man.","18":"Mumunting mga anak, ito ang huling oras: at gaya ng inyong narinig na darating ang anticristo, kahit ngayon ay lumitaw ang marami nang anticristo; kaya nga nalalaman natin na ito na ang huling oras.","19":"Sila\u2019y nangagsilabas sa atin, nguni\u2019t sila\u2019y hindi sa atin; sapagka\u2019t kung sila\u2019y sa atin ay nagsipanatili sana sa atin: nguni\u2019t nangagsilabas, upang sila\u2019y mahayag na silang lahat ay hindi sa atin.","20":"At kayo\u2019y may pahid ng Banal, at nalalaman ninyo ang lahat ng mga bagay.","21":"Hindi ko kayo sinulatan ng dahil sa hindi ninyo nalalaman ang katotohanan, kundi dahil sa inyong nalalaman, at sapagka\u2019t alin mang kasinungalingan ay hindi sa katotohanan.","22":"Sino ang sinungaling kundi ang tumatanggi na si Jesus ay siyang Cristo? Ito ang anticristo, samakatuwid ay ang tumatanggi sa Ama at sa Anak.","23":"Ang sinomang tumatanggi sa Anak, ay hindi sumasa kaniya ang Ama: ang nagpapahayag sa Anak ay sumasa kaniya naman ang Ama.","24":"Tungkol sa inyo, ay manahan sa inyo ang inyong narinig buhat nang pasimula. Kung manahan sa inyo yaong buhat nang pasimula ay inyong narinig, kayo naman ay mananahan sa Anak, at sa Ama.","25":"At ito ang pangakong kaniyang ipinangako sa atin, ang buhay na walang hanggan.","26":"Isinulat ko sa inyo ang mga bagay na ito tungkol sa mga may ibig na magligaw sa inyo.","27":"At tungkol sa inyo, ang pagkapahid na sa kaniya\u2019y inyong tinanggap ay nananahan sa inyo, at hindi ninyo kailangang kayo\u2019y turuan ng sinoman; nguni\u2019t kung paanong kayo\u2019y tinuturuan ng kaniyang pahid tungkol sa lahat ng mga bagay, at siyang totoo, at hindi kasinungalingan, at kung paanong kayo\u2019y tinuruan nito, ay gayon kayong nananahan sa kaniya.","28":"At ngayon, mumunti kong mga anak, manahan kayo sa kaniya; upang, kung siya\u2019y mahayag, ay magkaroon kayo ng pagkakatiwala, at huwag tayong mangapahiya sa harapan niya sa kaniyang pagparito.","29":"Kung nalalaman ninyong siya\u2019y matuwid, nalalaman naman ninyo na ang bawa\u2019t gumagawa ng katuwiran ay ipinanganak niya."},"3":{"1":"Masdan ninyo kung gaanong pagibig ang ipinagkaloob sa atin ng Ama, upang tayo'y mangatawag na mga anak ng Dios; at tayo'y gayon nga. Dahil dito'y hindi tayo nakikilala ng sanglibutan, sapagka't siya'y hindi nakilala nito.","2":"Mga minamahal, ngayon ay mga anak tayo ng Dios, at hindi pa nahahayag kung magiging ano tayo. Nalalaman natin, na kung siya'y mahayag, tayo'y magiging katulad niya: sapagka't siya'y ating makikitang gaya ng kaniyang sarili.","3":"At sinomang mayroon ng pagasang ito sa kaniya ay naglilinis sa kaniyang sarili, gaya naman niyang malinis.","4":"Ang sinomang gumagawa ng kasalanan ay sumasalangsang din naman sa kautusan: at ang kasalanan ay ang pagsalangsang sa kautusan.","5":"At nalalaman ninyo na siya\u2019y nahayag upang magalis ng mga kasalanan; at sa kaniya\u2019y walang kasalanan.","6":"Ang sinomang nananahan sa kaniya ay hindi nagkakasala; sinomang nagkakasala ay hindi nakakita sa kaniya, ni hindi man nakakilala sa kaniya.","7":"Mumunti kong mga anak, huwag kayong padaya kanino man: ang gumagawa ng katuwiran ay matuwid, gaya niya na matuwid:","8":"Ang gumagawa ng kasalanan ay sa diablo; sapagka't buhat pa nang pasimula ay nagkakasala ang diablo. Sa bagay na ito'y nahayag ang Anak ng Dios, upang iwasak ang mga gawa ng diablo.","9":"Ang sinomang ipinanganak ng Dios ay hindi nagkakasala, sapagka't ang kaniyang binhi ay nananahan sa kaniya: at siya'y hindi maaaring magkasala, sapagka't siya'y ipinanganak ng Dios.","10":"Dito nahahayag ang mga anak ng Dios, at ang mga anak ng diablo: ang sinomang hindi gumagawa ng katuwiran ay hindi sa Dios, ni ang hindi umiibig sa kaniyang kapatid.","11":"Sapagka\u2019t ito ang pasabing inyong narinig buhat ng pasimula, na mangagibigan tayo sa isa\u2019t isa:","12":"Hindi gaya ni Cain na siya\u2019y sa masama, at pinatay ang kaniyang kapatid. At bakit niya pinatay? Sapagka\u2019t ang kaniyang mga gawa ay masasama, at ang mga gawa ng kaniyang kapatid ay matuwid.","13":"Huwag kayong mangagtaka, mga kapatid, kung kayo\u2019y kinapopootan ng sanglibutan.","14":"Nalalaman nating tayo\u2019y nangalipat na sa buhay mula sa kamatayan, sapagka\u2019t tayo\u2019y nagsisiibig sa mga kapatid. Ang hindi umiibig ay nananahan sa kamatayan.","15":"Ang sinomang napopoot sa kaniyang kapatid ay mamamatay-tao: at nalalaman ninyong sinomang mamamatay-tao ay hindi pinananahanan ng buhay na walang hanggan.","16":"Dito\u2019y nakikilala natin ang pagibig, sapagka\u2019t kaniyang ibinigay ang kaniyang buhay dahil sa atin; at nararapat nating ibigay ang ating mga buhay dahil sa mga kapatid.","17":"Datapuwa't ang sinomang mayroong mga pagaari sa sanglibutang ito, at nakikita ang kaniyang kapatid na nangangailangan, at doo'y ipagkait ang kaniyang awa, paanong mananahan ang pagibig ng Dios sa kaniya?","18":"Mumunti kong mga anak, huwag tayong magsiibig ng salita, ni ng dila man; kundi ng gawa at katotohanan.","19":"Dito\u2019y makikilala nating tayo\u2019y sa katotohanan, at papapanatagin natin ang ating mga puso sa harapan niya.","20":"Sapagka't kung hinahatulan tayo ng ating puso, ang Dios ay lalong dakila kay sa ating puso, at nalalaman niya ang lahat ng mga bagay.","21":"Mga minamahal, kung tayo'y hindi hinahatulan ng ating puso, ay may pagkakatiwala tayo sa Dios;","22":"At anomang ating hingin ay tinatanggap natin sa kaniya, sapagka\u2019t tinutupad natin ang kaniyang mga utos at ginagawa natin ang mga bagay na kalugodlugod sa kaniyang paningin.","23":"At ito ang kaniyang utos, na manampalataya tayo sa pangalan ng kaniyang Anak na si Jesucristo, at tayo\u2019y mangagibigan, ayon sa ibinigay niyang utos sa atin.","24":"At ang tumutupad ng kaniyang mga utos ay mananahan sa kaniya, at siya ay sa kaniya. At dito\u2019y nakikilala natin na siya\u2019y nananahan sa atin, sa pamamagitan ng Espiritu na kaniyang ibinigay sa atin."},"4":{"1":"Mga minamahal, huwag kayong magsipaniwala sa bawa't espiritu, kundi inyong subukin ang mga espiritu, kung sila'y sa Dios: sapagka't maraming nagsilitaw na mga bulaang propeta sa sanglibutan.","2":"Dito'y nakikilala ninyo ang Espiritu ng Dios: ang bawa't espiritung nagpapahayag na si Jesucristo ay naparitong nasa laman ay sa Dios:","3":"At ang bawa't espiritung hindi ipinahahayag si Jesus, ay hindi sa Dios: at ito ang sa anticristo, na inyong narinig na darating; at ngayo'y nasa sanglibutan na.","4":"Kayo'y sa Dios, mumunti kong mga anak, at inyong dinaig sila: sapagka't lalong dakila siyang nasa inyo kay sa nasa sanglibutan.","5":"Sila\u2019y sa sanglibutan: kaya\u2019t tungkol sa sanglibutan ang sinasalita nila, at sila\u2019y dinidinig ng sanglibutan.","6":"Tayo nga'y sa Dios: ang nakakakilala sa Dios ay dumirinig sa atin; ang hindi sa Dios ay hindi dumirinig sa atin. Dito'y ating nakikilala ang espiritu ng katotohanan, at ang espiritu ng kamalian.","7":"Mga minamahal, mangagibigan tayo sa isa't isa: sapagka't ang pagibig ay sa Dios; at ang bawa't umiibig ay ipinanganak ng Dios, at nakakakilala sa Dios.","8":"Ang hindi umiibig ay hindi nakakakilala sa Dios; sapagka't ang Dios ay pagibig.","9":"Dito nahayag ang pagibig ng Dios sa atin, sapagka't sinugo ng Dios ang kaniyang bugtong na Anak sa sanglibutan upang tayo'y mabuhay sa pamamagitan niya.","10":"Narito ang pagibig, hindi sa tayo'y umibig sa Dios, kundi siya ang umibig sa atin, at sinugo ang kaniyang Anak na pangpalubagloob sa ating mga kasalanan.","11":"Mga minamahal, kung tayo'y inibig ng Dios ng gayon, ay nararapat na mangagibigan din naman tayo.","12":"Sinoman ay hindi nakakita kailan man sa Dios: kung tayo'y nangagiibigan, ang Dios ay nananahan sa atin, at ang kaniyang pagibig ay nagiging sakdal sa atin:","13":"Dito\u2019y nakikilala natin na tayo\u2019y nangananahan sa kaniya at siya\u2019y sa atin, sapagka\u2019t binigyan niya tayo ng kaniyang Espiritu.","14":"At nakita natin at sinasaksihan na sinugo ng Ama ang Anak upang maging Tagapagligtas ng sanglibutan.","15":"Ang sinomang nagpapahayag na si Jesus ay Anak ng Dios, ang Dios ay nananahan sa kaniya, at siya'y sa Dios.","16":"At ating nakilala at ating sinampalatayanan ang pagibig ng Dios sa atin. Ang Dios ay pagibig; at ang nananahan sa pagibig ay nananahan sa Dios, at ang Dios ay nananahan sa kaniya.","17":"Dito\u2019y naging sakdal ang pagibig sa atin, upang tayo\u2019y magkaroon ng pagkakatiwala sa araw ng paghuhukom; sapagka\u2019t kung ano siya, ay gayon din naman tayo sa sanglibutang ito.","18":"Walang takot sa pagibig: kundi ang sakdal na pagibig ay nagpapalayas ng takot, sapagka\u2019t ang takot ay may kaparusahan; at ang natatakot ay hindi pa pinasasakdal sa pagibig.","19":"Tayo\u2019y nagsisiibig, sapagka\u2019t siya\u2019y unang umibig sa atin.","20":"Kung sinasabi ng sinoman, Ako'y umiibig sa Dios, at napopoot sa kaniyang kapatid, ay sinungaling; sapagka't ang hindi umiibig sa kaniyang kapatid na kaniyang nakita, ay paanong makaiibig siya sa Dios na hindi niya nakita?","21":"At ang utos na itong mula sa kaniya ay nasa atin, na ang umiibig sa Dios ay dapat umibig sa kaniyang kapatid."},"5":{"1":"Ang sinomang nananampalataya na si Jesus ay siyang Cristo ay ipinanganak ng Dios: at ang bawa't umiibig sa nanganak ay umiibig din naman sa ipinanganak niyaon.","2":"Dito'y ating nakikilala na tayo'y nagsisiibig sa mga anak ng Dios, pagka tayo'y nagsisiibig sa Dios at tinutupad natin ang kaniyang mga utos.","3":"Sapagka't ito ang pagibig sa Dios, na ating tuparin ang kaniyang mga utos: at ang kaniyang mga utos ay hindi mabibigat.","4":"Sapagka't ang sinomang ipinanganak ng Dios ay dumadaig sa sanglibutan: at ito ang pagtatagumpay na dumadaig sa sanglibutan, samakatuwid ay ang ating pananampalataya.","5":"At sino ang dumadaig sa sanglibutan, kundi yaong nananampalatayang si Jesus ay anak ng Dios?","6":"Ito yaong naparito sa pamamagitan ng tubig at dugo, samakatuwid ay si Jesucristo; hindi sa tubig lamang, kundi sa tubig at sa dugo.","7":"At ang Espiritu ang nagpapatotoo, sapagka\u2019t ang Espiritu ay katotohanan.","8":"Sapagka\u2019t may tatlong nagpapatotoo, ang Espiritu, ang tubig, at ang dugo: at ang tatlo ay nagkakaisa.","9":"Kung tinatanggap natin ang patotoo ng mga tao, ay lalong dakila ang patotoo ng Dios, sapagka't ito ang patotoo ng Dios: na Siya\u2019y nagpapatotoo tungkol sa kanyang Anak.","10":"Ang nananampalataya sa Anak ng Dios ay may patotoo sa kaniya: ang hindi nananampalataya sa Dios ay ginagawang isang sinungaling ang Dios: sapagka't hindi sumampalataya sa patotoo na ibinigay ng Dios tungkol sa kaniyang Anak.","11":"At ito ang patotoo, na tayo'y binigyan ng Dios ng buhay na walang hanggan, at ang buhay na ito ay nasa kaniyang Anak.","12":"Ang kinaroroonan ng Anak ay kinaroroonan ng buhay; ang hindi kinaroroonan ng Anak ng Dios ay hindi kinaroroonan ng buhay.","13":"Ang mga bagay na ito ay isinulat ko sa inyo, upang inyong maalaman na kayo\u2019y mayroong buhay na walang hanggan, samakatuwid ay sa inyong nananampalataya sa pangalan ng Anak ng Dios.","14":"At ito ang nasa ating pagkakatiwala sa kaniya, na kung tayo\u2019y humingi ng anomang bagay na ayon sa kaniyang kalooban, ay dinidinig tayo niya:","15":"At kung ating nalalaman na tayo\u2019y dinidinig niya sa anomang ating hingin, ay nalalaman natin na nasa atin ang mga kahilingang sa kaniya\u2019y ating hiningi.","16":"Kung makita ng sinoman na ang kaniyang kapatid ay nagkakasala ng kasalanang hindi ikamamatay, ay idalangin siya at bibigyan siya ng Dios ng buhay, na ukol sa mga nagkakasala nang hindi ikamamatay. May kasalanang ikamamatay: hindi tungkol dito ang sinasabi ko na idalangin niya.","17":"Lahat ng kalikuan ay kasalanan: at may kasalanang hindi ikamamatay.","18":"Nalalaman natin na ang sinomang ipinanganak ng Dios ay hindi nagkakasala; datapuwa't ang ipinanganak ng Dios ay nagiingat sa kaniyang sarili, at hindi siya ginagalaw ng masama.","19":"Nalalaman natin na tayo'y sa Dios at ang buong sanglibutan ay nakahilig sa masama.","20":"At nalalaman natin na naparito ang Anak ng Dios, at tayo'y binigyan ng pagkaunawa, upang ating makilala siya na totoo, at tayo'y nasa kaniya na totoo, samakatuwid ay sa kaniyang Anak na si Jesucristo. Ito ang tunay na Dios, at ang buhay na walang hanggan.","21":"Mga anak ko, mangagingat kayo sa mga diosdiosan."}}