{"1":{"1":"Ang matanda, kay Gayo na minamahal, na aking iniibig sa katotohanan.","2":"Minamahal, aking idinadalangin na sa lahat ng mga bagay ay guminhawa ka at bumuti ang iyong katawan, na gaya ng pagginhawa ng iyong kaluluwa.","3":"Sapagka\u2019t ako\u2019y totoong nagalak nang magsidating ang mga kapatid at mangagpatotoo sa iyong katotohanan, ayon sa paglakad mo sa katotohanan.","4":"Wala nang dakilang kagalakan sa ganang akin na gaya nito, na marinig na ang aking mga anak ay nagsisilakad sa katotohanan.","5":"Minamahal, ginagawa mo ang tapat na gawa sa lahat ng iyong ginagawa doon sa mga kapatid at sa mga taga ibang lupa;","6":"Na siyang nangagpapatotoo ng iyong pagibig sa harapan ng iglesia: na iyong gagawan ng magaling kung iyong tutulungan sila ng nararapat sa Dios, sa kanilang paglalakbay:","7":"Sapagka\u2019t dahil sa Pangalan, ay nangagsiyaon sila na walang kinuhang anoman sa mga Gentil.","8":"Nararapat nga nating tanggaping mabuti ang mga gayon, upang tayo\u2019y maging kasama sa paggawa sa katotohanan.","9":"Ako\u2019y sumulat ng ilang bagay sa iglesia: datapuwa\u2019t si Diotrefes na nagiibig magkaroon ng kataasan sa kanila, ay hindi kami tinatanggap.","10":"Kaya\u2019t kung pumariyan ako, ay ipaaalaala ko ang mga gawang kaniyang ginagawa, na nagsasalita ng masasamang salita laban sa amin: at hindi nasisiyahan sa ganito, ni hindi man niya tinatanggap ang mga kapatid, at silang mga ibig tumanggap ay pinagbabawalan niya at pinalalayas sila sa iglesia.","11":"Minamahal, huwag mong tularan ang masama, kundi ang mabuti. Ang gumagawa ng mabuti ay sa Dios: ang gumagawa ng masama ay hindi nakakita sa Dios.","12":"Si Demetrio ay pinatototohanan ng lahat, at ng katotohanan: oo, kami man ay nagpapatotoo rin; at nalalaman mo na ang aming patotoo ay tunay.","13":"Maraming mga bagay ang isusulat ko sana sa iyo, datapuwa\u2019t hindi ko ibig isulat sa iyo ng tinta at panulat:","14":"Datapuwa\u2019t inaasahan kong makita kang madali, at tayo\u2019y magkakausap ng mukhaan.","15":"Ang kapayapaa\u2019y sumainyo nawa. Binabati ka ng mga kaibigan. Batiin mo ang mga kaibigan sa pangalan."}}