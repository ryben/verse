{"1":{"1":"Si Santiago, na alipin ng Dios at ng Panginoong Jesucristo, ay bumabati sa labingdalawang angkan na nasa Pangangalat.","2":"Mga kapatid ko, ariin ninyong buong kagalakan, kung kayo\u2019y mangahulog sa sarisaring tukso;","3":"Yamang nalalaman na ang pagsubok sa inyong pananampalataya ay gumagawa ng pagtitiis.","4":"At inyong pabayaan na ang pagtitiis ay magkaroon ng sakdal na gawa, upang kayo\u2019y maging sakdal at ganap, na walang anomang kakulangan.","5":"Nguni't kung nagkukulang ng karunungan ang sinoman sa inyo, ay humingi sa Dios, na nagbibigay ng sagana sa lahat at hindi nanunumbat; at ito'y ibibigay sa kaniya.","6":"Nguni\u2019t humingi siyang may pananampalataya, na walang anomang pagaalinlangan: sapagka\u2019t yaong nagaalinlangan ay katulad ng isang alon ng dagat na itinutulak ng hangin at ipinapadpad sa magkabikabila.","7":"Sapagka't huwag isipin ng taong yaon na siya'y tatanggap ng anomang bagay sa Panginoon;","8":"Ang taong may dalawang akala, ay walang tiyaga sa lahat ng kaniyang mga paglakad.","9":"Datapuwa\u2019t ang kapatid na mababang kapalaran ay magmapuri sa kaniyang mataas na kalagayan:","10":"At ang mayaman, dahil sa siya\u2019y pinababa: sapagka\u2019t siya\u2019y lilipas na gaya ng bulaklak ng damo.","11":"Sapagka\u2019t sumisikat ang araw na may hanging nakakasunog, at naluluoy ang damo; at nangalalagas ang bulaklak nito, at nawawala ang karikitan ng kaniyang anyo: gayon din naman ang taong mayaman na malalanta sa lahat ng kaniyang mga paglakad.","12":"Mapalad ang taong nagtitiis ng tukso; sapagka't pagkasubok sa kaniya, siya'y tatanggap ng putong ng buhay, na ipinangako ng Panginoon sa mga nagsisiibig sa kaniya.","13":"Huwag sabihin ng sinoman pagka siya'y tinutukso, Ako'y tinutukso ng Dios; sapagka't ang Dios ay hindi matutukso sa masamang bagay, at hindi rin naman siya nanunukso sa kanino man:","14":"Kundi ang bawa\u2019t tao ay natutukso, pagka nahihila ng sariling masamang pita at nahihikayat.","15":"Kung magkagayo\u2019y ang kahalayan, kung maipaglihi ay nanganganak ng kasalanan: at ang kasalanan, pagka malaki na ay namumunga ng kamatayan.","16":"Huwag kayong padaya, mga minamahal kong kapatid.","17":"Ang bawa\u2019t mabuting kaloob at ang bawa\u2019t sakdal na kaloob ay pawang buhat sa itaas, na bumababa mula sa Ama ng mga ilaw, na sa kaniya'y walang pagbabago, ni kahit anino man ng pagiiba.","18":"Sa kaniyang sariling kalooban ay kaniya tayong ipinanganak sa pamamagitan ng salita ng katotohanan, upang tayo\u2019y maging isang uri ng mga pangunahing bunga ng kaniyang mga nilalang.","19":"Nalalaman ninyo ito, minamahal kong mga kapatid. Nguni\u2019t magmaliksi ang bawa\u2019t tao sa pakikinig, magmakupad sa pananalita, magmakupad sa pagkagalit;","20":"Sapagka't ang galit ng tao ay hindi gumagawa ng katuwiran ng Dios.","21":"Kaya\u2019t ihiwalay ninyo ang lahat na karumihan at ang pagapaw ng kasamaan, at tanggapin ninyo na may kaamuan ang salitang itinanim, na makapangyarihang makapagliligtas ng inyong mga kaluluwa.","22":"Datapuwa\u2019t maging tagatupad kayo ng salita, at huwag tagapakinig lamang, na inyong dinadaya ang inyong sarili.","23":"Sapagka\u2019t kung ang sinoman ay tagapakinig ng salita at hindi tagatupad, ay katulad siya ng isang tao na tinitingnan ang kaniyang talagang mukha sa salamin:","24":"Sapagka\u2019t minamasdan niya ang kaniyang sarili, at siya\u2019y umaalis at pagdaka\u2019y kaniyang nalilimutan kung ano siya.","25":"Nguni\u2019t ang nagsisiyasat ng sakdal na kautusan, ang kautusan ng kalayaan, at nananatiling gayon, na hindi tagapakinig na lumilimot, kundi tagatupad na gumagawa, ay pagpapalain ang taong ito sa kaniyang ginagawa.","26":"Kung ang sinoman ay nagiisip na siya\u2019y relihioso samantalang hindi pinipigil ang kaniyang dila, kundi dinadaya ang kaniyang puso, ang relihion ng taong ito ay walang kabuluhan.","27":"Ang dalisay na relihion at walang dungis sa harapan ng ating Dios at Ama ay ito, dalawin ang mga ulila at mga babaing bao sa kanilang kapighatian, at pagingatang walang dungis ang kaniyang sarili sa sanglibutan."},"2":{"1":"Mga kapatid ko, yayamang mayroon kayong pananampalataya ng ating Panginoong Jesucristo, na Panginoon ng kaluwalhatian ay huwag magtatangi sa mga tao.","2":"Sapagka\u2019t kung may pumapasok sa inyong sinagoga ang isang tao na may singsing na ginto, at may magandang kasuotan, at may pumapasok namang isang dukha na may damit na hamak;","3":"At inyong itangi ang may suot na damit na maganda, at inyong sabihin, Maupo ka rito sa dakong mabuti; at sa dukha ay inyong sabihin, Tumayo ka riyan, o maupo ka sa ibaba ng aking tungtungan;","4":"Hindi baga kayo\u2019y nagtatangi sa inyong sarili, at nagiging mga hukom na may masasamang pagiisip?","5":"Dinggin ninyo, mga minamahal kong kapatid; hindi baga pinili ng Dios ang mga dukha sa sanglibutang ito upang maging mayayaman sa pananampalataya, at mga tagapagmana ng kahariang ipinangako niya sa mga nagsisiibig sa kaniya?","6":"Nguni\u2019t inyong niwalang-puri ang dukha. Hindi baga kayo\u2019y pinahihirapan ng mayayaman, at sila rin ang kumakaladkad sa inyo sa harapan ng mga hukuman?","7":"Hindi baga nilalapastangan nila yaong marangal na pangalan na sa inyo\u2019y itinatawag?","8":"Gayon man kung inyong ganapin ang kautusang hari, ayon sa kasulatan, Iibigin mo ang iyong kapuwa na gaya ng sa iyong sarili, ay nagsisigawa kayo ng mabuti:","9":"Datapuwa\u2019t kung kayo\u2019y nagtatangi ng mga tao, ay nangagkakasala kayo, at kayo\u2019y hinahatulan ng kautusan na gaya ng mga suwail.","10":"Sapagka\u2019t ang sinomang gumaganap ng buong kautusan, at gayon ma\u2019y tumitisod sa isa, ay nagiging makasalanan sa lahat.","11":"Sapagka\u2019t ang nagsabi, Huwag kang mangalunya, ay nagsabi, naman, Huwag kang pumatay. Ngayon, kung ikaw ay hindi nangangalunya, nguni\u2019t pumapatay ka, ay nagiging suwail ka sa kautusan.","12":"Gayon ang inyong salitain, at gayon ang inyong gawin, na gaya ng mga taong huhukuman sa pamamagitan ng kautusan ng kalayaan.","13":"Sapagka\u2019t ang paghuhukom ay walang awa doon sa hindi nagpakita ng awa: ang awa ay lumuluwalhati laban sa paghuhukom.","14":"Anong pakikinabangin, mga kapatid ko, kung sinasabi ng sinoman na siya\u2019y may pananampalataya, nguni\u2019t walang mga gawa? makapagliligtas baga sa kaniya ang pananampalatayang iyan?","15":"Kung ang isang kapatid na lalake o babae ay hubad at walang kakanin araw-araw,","16":"At ang isa sa inyo ay magsabi sa kanila, Magsiyaon kayong payapa, kayo\u2019y mangagpainit at mangagpakabusog; at gayon ma\u2019y hindi ninyo ibinibigay sa kanila ang mga bagay na kinakailangan ng katawan; anong mapapakinabang dito?","17":"Gayon din naman ang pananampalataya na walang mga gawa, ay patay sa kaniyang sarili.","18":"Oo, sasabihin ng isang tao, Ikaw ay mayroong pananampalataya, at ako\u2019y mayroong mga gawa: ipakita mo sa akin ang iyong pananampalatayang hiwalay sa mga gawa, at ako sa pamamagitan ng aking mga gawa ay ipakita sa iyo ang aking pananampalataya.","19":"Ikaw ay sumasampalataya na ang Dios ay iisa; mabuti ang iyong ginagawa: ang mga demonio man ay nagsisisampalataya, at nagsisipanginig.","20":"Datapuwa\u2019t ibig mo bagang maalaman, Oh taong walang kabuluhan, na ang pananampalataya na walang mga gawa ay baog?","21":"Hindi baga ang ating amang si Abraham ay inaring ganap sa pamamagitan ng mga gawa, dahil sa kaniyang inihain si Isaac na kaniyang anak sa ibabaw ng dambana?","22":"Nakikita mo na ang pananampalataya ay gumagawang kalakip ng kaniyang mga gawa, at sa pamamagitan ng mga gawa ay naging sakdal ang pananampalataya;","23":"At natupad ang kasulatan na nagsasabi, At si Abraham ay sumampalataya sa Dios, at yao'y ibinilang na katuwiran sa kaniya; at siya'y tinawag na kaibigan ng Dios.","24":"Nakikita ninyo na sa pamamagitan ng mga gawa\u2019y inaaring ganap ang tao, at hindi sa pamamagitan ng pananampalataya lamang.","25":"At gayon din naman hindi rin baga si Rahab na patutot ay inaring ganap sa pamamagitan ng mga gawa, dahil sa tinanggap niya ang mga sugo, at kaniyang pinapagdaan sila sa ibang daan?","26":"Sapagka\u2019t kung paanong ang katawan na walang espiritu ay patay, ay gayon din ang pananampalataya na hiwalay sa gawa ay patay."},"3":{"1":"Huwag maging guro ang marami sa inyo, mga kapatid ko, yamang nalalamang tayo\u2019y tatanggap ng lalong mabigat na hatol.","2":"Sapagka\u2019t sa maraming mga bagay tayong lahat ay nangatitisod. Kung ang sinoman ay hindi natitisod sa salita, ay isang taong sakdal ang gayon, may kaya rin namang makapigil ng buong katawan.","3":"Kung atin ngang inilalagay ang mga preno ng kabayo sa kanilang mga bibig, upang tayo\u2019y talimahin, ay ibinabaling din naman natin ang kanilang buong katawan.","4":"Narito, ang mga daong naman, bagama\u2019t lubhang malalaki at itinutulak ng malalakas na hangin, gayon ma\u2019y sa pamamagitan ng isang lubhang maliit na ugit ay napapabaling kung saan ibig ng tagaugit.","5":"Gayon din naman ang dila ay isang maliit na sangkap, at nagpapalalo ng malalaking bagay. Narito, kung gaano kalaking gubat ang pinagaalab ng lubhang maliit na apoy!","6":"At ang dila\u2019y isang apoy: ang sanglibutan ng kasamaan sa ating mga sangkap ay dili iba\u2019t ang dila, na nakakahawa sa buong katawan, at pinagningas ang gulong ng katalagahan, at ang dila\u2019y pinagniningas ng impierno.","7":"Sapagka\u2019t ang bawa\u2019t uri ng mga hayop at mga ibon, ng mga nagsisiusad at mga bagay sa dagat, ay pinaaamo, at napaaamo ng tao:","8":"Datapuwa\u2019t ang dila ay hindi napaaamo ng sinomang tao; isang masamang hindi nagpapahinga, na puno ng lasong nakamamatay.","9":"Siyang ating ipinagpupuri sa Panginoon at Ama; at siyang ating ipinanglalait sa mga taong ginawang ayon sa larawan ng Dios:","10":"Sa bibig din lumalabas ang pagpuri\u2019t paglait. Mga kapatid ko, ang mga bagay na ito ay hindi nararapat magkagayon.","11":"Ang bukal baga\u2019y sa isa lamang siwang ay binubukalan ng matamis at mapait?","12":"Maaari baga, mga kapatid ko, na ang puno ng igos ay magbunga ng aseitunas, o ng mga igos ang puno ng ubas? hindi rin naman babalungan ng matamis ang maalat na tubig.","13":"Sino ang marunong at matalino sa inyo? ipakita niya sa pamamagitan ng mabuting kabuhayan ang kaniyang mga gawa sa kaamuan ng karunungan.","14":"Nguni\u2019t kung kayo\u2019y mayroong mapapait na paninibugho at pagkakampikampi sa inyong puso, ay huwag ninyong ipagmapuri at huwag magsinungaling laban sa katotohanan.","15":"Hindi ito ang karunungang bumababa mula sa itaas, kundi ang nauukol sa lupa, sa laman, sa diablo.","16":"Sapagka\u2019t kung saan mayroong paninibugho at pagkakampikampi, ay doon mayroong kaguluhan at lahat ng gawang masama.","17":"Nguni\u2019t ang karunungang buhat sa itaas, ay una-una\u2019y malinis saka mapayapa, banayad, madaling panaingan, puspos ng kaawaan at ng mabubuting bunga, walang inaayunan, walang pagpapaimbabaw.","18":"At ang bunga ng katuwiran ay natatanim sa kapayapaan sa mga nagsisigawa ng kapayapaan."},"4":{"1":"Saan nagbubuhat ang mga pagbabaka at saan nagbubuhat ang mga pagaaway sa inyo? hindi baga nagbubuhat dito, sa inyong mga kalayawan na bumabaka sa inyong mga sangkap?","2":"Kayo\u2019y nangagiimbot, at kayo\u2019y wala: kayo\u2019y nagsisipatay, at kayo\u2019y nangaiinggit, at hindi maaaring kamtan: kayo\u2019y nangakikipagaway at nangakikipagbaka; kayo\u2019y wala, sapagka\u2019t hindi kayo nagsisihingi.","3":"Kayo\u2019y nagsisihingi, at hindi kayo nagsisitanggap, sapagka\u2019t nagsisihingi kayo ng masama, upang gugulin sa inyong mga kalayawan.","4":"Kayong mga mangangalunya, hindi baga ninyo nalalaman na ang pakikipagkaibigan sa sanglibutan ay pakikipagaway sa Dios? Sinoman ngang magibig na maging kaibigan ng sanglibutan ay nagiging kaaway ng Dios.","5":"O iniisip baga ninyo na ang kasulatan ay nagsasalita ng walang kabuluhan? Ang Espiritu baga na pinatira sa atin ay nagnanais hanggang sa kapanaghilian?","6":"Nguni't siya'y nagbibigay ng lalong biyaya. Kaya't sinasabi ng kasulatan, Ang Dios ay sumasalansang sa mga palalo, datapuwa't nagbibigay ng biyaya sa mga mapagpakumbaba.","7":"Pasakop nga kayo sa Dios; datapuwa't magsisalangsang kayo sa diablo, at tatakas siya sa inyo.","8":"Magsilapit kayo sa Dios, at siya'y lalapit sa inyo. Mangaglinis kayo ng inyong mga kamay, kayong mga makasalanan; at dalisayin ninyo ang inyong mga puso, kayong mga may dalawang akala.","9":"Kayo\u2019y mangagpighati, at magsihibik, at magsitangis: inyong palitan ang inyong pagtawa ng paghibik, at ang inyong kagalakan ng kalumbayan.","10":"Mangagpakababa kayo sa paningin ng Panginoon, at kaniyang itataas kayo.","11":"Huwag kayong mangagsalita ng laban sa isa\u2019t isa, mga kapatid. Ang nagsasalita laban sa kapatid, o humahatol sa kaniyang kapatid, ay nagsasalita laban sa kautusan, at humahatol sa kautusan: datapuwa\u2019t kung ikaw ay humahatol sa kautusan, hindi ka na tagatupad ng kautusan, kundi hukom.","12":"Iisa ang tagapagbigay ng kautusan at hukom, samakatuwid baga\u2019y ang makapagliligtas at makapagwawasak: datapuwa\u2019t sino ka na humahatol sa iyong kapuwa?","13":"Magsiparito ngayon, kayong nagsisipagsabi, Ngayon o bukas ay magsisiparoon kami sa gayong bayan, at titira kami doong isang taon, at mangangalakal, at magtutubo:","14":"Kayo ngang hindi nakaaalam ng mangyayari bukas. Ano ang inyong buhay? Kayo nga\u2019y isang singaw na sa sangdaling panahon ay lumilitaw, at pagdaka\u2019y napapawi.","15":"Sapagka't ang dapat ninyong sabihin ay, Kung loloobin ng Panginoon ay mangabubuhay kami, at gagawin namin ito o yaon.","16":"Datapuwa\u2019t ngayon ay nagmamapuri kayo sa inyong mga pagpapalalo: ang lahat ng ganitong pagmamapuri ay masama.","17":"Sa nakakaalam nga ng paggawa ng mabuti, at hindi ginagawa, ito\u2019y kasalanan sa kaniya."},"5":{"1":"Magsiparito ngayon, kayong mayayaman, kayo\u2019y magsitangis at magsihagulhol dahil sa mga karalitaan ninyong sa inyo\u2019y darating.","2":"Ang inyong mga kayamanan ay mga bulok, at ang inyong mga damit ay nginangatngat ng tanga.","3":"Ang inyong ginto at ang inyong pilak ay kinakalawang na; at ang mga kalawang na ito ay siyang magiging patotoo laban sa inyo, at gaya ng apoy na lalamunin ang inyong laman. Kayo\u2019y nagtipon ng inyong mga kayamanan sa mga huling araw.","4":"Narito, ang kaupahan ng mga manggagawa na nagsiani sa inyong mga bukid, na iniring ninyo sa pamamagitan ng daya, ay humihibik: at ang mga hibik ng mga nagsiani ay nagsipasok sa mga pakinig ng Panginoon ng mga hukbo.","5":"Kayo\u2019y nangabuhay ng tamasa sa ibabaw ng lupa, at nangagalak; inyong pinataba ang inyong mga puso sa araw ng patayan.","6":"Inyong hinatulan, inyong pinatay ang matuwid; hindi niya kayo nilalabanan.","7":"Mangagtiis nga kayo, mga kapatid, hanggang sa pagparito ng Panginoon. Narito, inaasahan ng magsasaka ang mahalagang bunga ng lupa, na may pagtitiis, hanggang sa tanggapin ang ulang maaga at huli.","8":"Mangagtiis din naman kayo; pagtibayin ninyo ang inyong mga puso, sapagka't ang pagparito ng Panginoon ay malapit na.","9":"Huwag kayong mangagupasalaan, mga kapatid, laban sa isa\u2019t isa, upang kayo\u2019y huwag mahatulan; narito, ang hukom ay nakatayo sa harapan ng mga pinto.","10":"Kunan ninyong halimbawa ng pagbabata at ng pagtitiis, mga kapatid, ang mga propeta na nagsipagsalita sa pangalan ng Panginoon.","11":"Narito, tinatawag nating mapapalad ang nangagtiis: inyong nabalitaan ang pagtitiis ni Job, at inyong nakita ang pinapangyari ng Panginoon, kung gaano ang lubos na pagkahabag at ang pagkamaawain ng Panginoon.","12":"Nguni\u2019t higit sa lahat ng mga bagay, mga kapatid ko, ay huwag ninyong ipanumpa, kahit ang langit, ni ang lupa, ni ang anomang ibang sumpa: kundi ang inyong oo, ay maging oo; at ang inyong hindi, ay maging hindi; upang kayo\u2019y huwag mangahulog sa ilalim ng hatol.","13":"Nagbabata baga ang sinoman sa inyo? siya\u2019y manalangin. Natutuwa ang sinoman? awitin niya ang mga pagpupuri.","14":"May sakit baga ang sinoman sa inyo? ipatawag niya ang mga matanda sa iglesia; at ipanalangin nila siya, na pahiran nila ng langis sa pangalan ng Panginoon:","15":"At ang panalangin ng pananampalataya ay magliligtas sa may sakit, at ibabangon siya ng Panginoon; at kung nagkasala siya, ay ipatatawad sa kaniya.","16":"Mangagpahayagan nga kayo sa isa\u2019t isa ng inyong mga kasalanan, at ipanalangin ng isa\u2019t isa ang iba, upang kayo\u2019y magsigaling. Malaki ang nagagawa ng maningas na panalangin ng taong matuwid.","17":"Si Elias ay isang taong may pagkataong gaya rin ng atin, at siya\u2019y nanalangin ng buong ningas upang huwag umulan; at hindi umulan sa lupa sa loob ng tatlong taon at anim na buwan.","18":"At muli siyang nanalangin; at ang langit ay nagbigay ng ulan, at ang lupa ay namunga ng kaniyang bunga.","19":"Mga kapatid ko, kung ang sinoman sa inyo ay nalilihis sa katotohanan, at siya\u2019y papagbaliking loob ng sinoman;","20":"Ay alamin nito na ang nagpapabalik-loob ng isang makasalanan, mula sa kamalian ng lakad niya ay magliligtas ng isang kaluluwa sa kamatayan, at magtatakip ng karamihang kasalanan."}}